---
layout: post
title: "Amy Winehouse Öldü"
date: 2011-07-23 13:12
categories: ["Hayata Dair","Olaylar Falan"]
tags: ["amy winehouse"]
---

Ünlü ingiliz kadın vokal Amy Winehouse Londra´daki evinde ölü bulundu. İngiliz polisi Winehouse´un öldüğünü doğruladı.
Polis sözcüsü açıklamasında "Londra´nın kuzeyindeki Camden´da bulunan evine ulaşıldığında Winehouse çoktan hayatını kaybetmişti. şu aşamada ölümü ´açıklanamaz´ olarak nitelendiriliyor" dedi.

Sözcü, genc şarkicinin ölüm nedeninin araştırıldığını da sözlerine ekledi.

Winehouse, geçtiğimiz ay düzenlediği Avrupa turunun Belgrad ayağında, sahnede çok sarhoş olduğu için konserini yarıda kesmisti.
Bir buçuk saat süren konser boyunca Winehouse şarkılarını ancak mırıldanarak söyleyebilmiş, birçok defa sahneyi terk etmiş ve grup üyeleri ünlü şarkıcının boşluğunu doldurmak zorunda kalmıştı.

Winehouse, bu gelişmenin ardından ıstanbul konseri de dahil olmak üzere Avrupa turnesini iptal etmişti.

Genç şarkıcının uzun zamandan beri içki ve uyuşturucu sorunu olduğu bilindiği gibi, bu alışkanlığı son yıllarda müzik kariyerini olumsuz etkilemeye başlamıştı.

Londra Metropolitan polisinden bir yetkili, “Winehouse’un Camden bölgesindeki evinde ölü bulunduğunu ve ölüm nedeninin henüz bilinmediğini” açıkladı.

Londra Ambulans Hizmeti’nin TSı 17.54’te Winehouse’un evine iki ambulans gönderdiği, ancak ambulanslar vardığında şarkıcının ölmüş olduğu ifade edildi.

Kaynak: [Mynet](http://haber.mynet.com/detay/dunya/flasamy-winehouse-oldu/583331)