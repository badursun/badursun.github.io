---
layout: post
title: "Çalışan Neden Kaybedilir?"
date: 2017-01-20 12:23
date: 2011-04-11 13:17
categories: ["Hayata Dair","Goygoy yada Ciddi"]
tags: []
toc: true
---

Süleyman Özal tarafından paylaşılmış bir yazıydı. "Çalışan Neden Kaybedilir", gerçekten ince noktalara değinilmiş. İş verenlerin mutlaka okuması gereken bir yazı olduğunu düşünüyorum. Eski bir çalışan ve şimdiyse bir iş veren olarak bu durumları yaşamış ama yaşatmamış olmak için çok çaba sarf ederim. Umarım her iş veren aynı özveriyi gösterir. 

Çünkü gerçekten iş veren için en önemli şey çalışandır. Ve çalışan neden kaybedilir sorusunun cevabı çok kişisel sebepler ile değiştiştirilebilir. Malesef Türk insanı olarak bu soruyu kendimize sormuyoruz. Sormadığımız gibi bu sorunun varyasyonları ile kendimizi geliştirmiyoruz. 

Çalışan bir işten uzaklaşmaya başladıysa bunun bir çok sebebi olabilir, belki geçerli sebepler belki geçersiz sebepler ama karşılıklı konuşulmazsa çıkarken iki tarafta kapıyı suratına kapatmış olabilir.

Eski çalışanlarım ile ilgili bunu bir çok kez yaşadım. Özellikle bu durum genelde "maddi kazanç" odaklı oluyor. Bunu aşmanın en güzel yolu tabiki de çalışanın maaşını düzenlemekten geçiyor fakat bir iş veren olarak bazen bu olanağı değerlendirme yada revizelemek zor olabilir. 

Bu noktada yapılması gereken, eğer çalışan sizin için değerliyse mutlaka onunla konuşmalı, yanlış düşündüklerini düzeltmelisiniz. Bunun bir matematik hesabı var ve bu hesabı iş verene olarak en iyi siz yaparsınız.

Okuyalım, Süleyman Özel neler demiş bu konu için:

Size bir çalışan neden kaybedilir, nasıl kaybedilir bunlardan bahsedeyim.

## Çalışan Neden Kaybedilir - Sebep 1
Bir insan mevcut işinden ayrılmaya niyetlenip yeni bir iş bakmaya başladığı zaman çoğu insan bu durumun salt maddi sebeplerden kaynaklı olduğunu düşünür. Fakat durum öyle değildir.

Özellikle bizim yazılım sektöründe çalışan mesleki açıdan kendini geliştiremiyorsa, sürekli tekrara düşüyorsa işe karşılık soğukluk hissetmeye başlar.

## Çalışan Neden Kaybedilir - Sebep 2
Bunun yanında kendisine bir zamanda birden fazla iş verilirse, yani çalışana aşırı yüklenilmeye başlanırsa bu çalışanın işten soğuması için ikinci sebep olur. Çünkü bitmeyen her iş çalışandan sorulacak, bu da onu psikolojik olarak gerecek ve yoracaktır.

## Çalışan Neden Kaybedilir - Sebep 3
Üçüncü bir sebep olarak ise çalışanın halinden anlamayan yöneticiler söylenebilir. Çalışan tüm gün emek sarfedip işleri bitirmek için uğraşırken yönetici yavaş çalıştığı, yattığı gibi imalarda bulunursa artık o çalışandan ne performans ne de işe karşı bir özveri beklenebilir.

Yukarıdaki üç sebep bir araya gelip bir de çalışan artık maaş konusunda da tatmin olmamaya başlarsa şirketin o çalışanı kaybetme süreci resmen başlamış olur.

Türkiye'deki çok sayıdaki yazılımcı yukarıdaki 3 maddeden ötürü mutsuz ve huzursuzlar. Ama gelgelim ki dikkate alan, durumu düzeltmek için çabalayan da yok.

-Süleyman Özal (Tarafımca yazı bir kısım metin düzenlemelerine tabi tutulmuştur.)

[İşverenler işçiler tarafından açılan davaları neden kaybediyor](https://sakirgulsever.wordpress.com/isverenlerdavalar/), bunu da okumakta fayda var.