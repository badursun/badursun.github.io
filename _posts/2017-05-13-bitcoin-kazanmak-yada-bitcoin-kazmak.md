---
layout: post
title: "Bitcoin Kazanmak yada Bitcoin Kazmak"
date: 2017-05-13 19:01
categories: ["Teknoloji", "Blockchain"]
tags: ["bitcoin", "mining", "satoshi"]
toc: true
---

Bitcoin ismi son günlerde oldukça popüler oldu. Dolayısıyla bu aralar en çok aranan ve kazanç kapısı olarak görülen bir dijital para birimi. Tabii bu piyasayı sadece bitcoin olarak düşünmemek lazım çünkü yavaş yavaş popüler olan bir çok altcoin türü var. Mesela bu aralar etherium oldukça popülerleşmeye başladı. Yeni başlayanlar bir kaç makale önce yazdıklarımı okursanız biraz daha bilgilenmiş olursunuz. Bu yazıda bitcoin ve etherium için nasıl yatırım yapılır, yatırım nedir, al-sat mı yoksa kazmakmı kar getirir bunun hakkında bilgi vereceğim.

## Nasıl Bitcoin Kazanılır / Kazılır ?
Benim yatırım yaptığım yerlerden birisi **[HashFlare](#)** bulut madencilik servisi. Yatırım yapmadan önce bir çok forumda ve piyasada kripto para ile ilgilenen kişilerle görüştüm. Olumsuz bir kaç yorumun haricinde temelde çok olumlu yorumlar var. Ayrıca en önemli deneyim kendi yaptığınız deneyimdir. Bu yoldan giderek ilk önce SHA-256 kazım gücü satın aldım. Günlük getirini gördükten sonra biraz daha arttırdım ve ek kazım güçlerinden Scrypt kazım gücü aldım. Onunda getirisini gördükten sonra bu sefer Ether kazım gücü ekledim. Şu anda toplamda 0.8 TH/s SHA-256, 16MH/s Scrypt ve 0.6 MH/s ETH kazım gücü satın aldım. Ortalama günlük 2$ a yakın yatırım getirisi var. Ayrıca türkçe alt yapısı olması kullanım açısından kolaylık sağlıyor.

Sistemde ödemelerinizi her gün alabiliyorsunuz. Yalnızca şunu bildirmem lazım, kazımlarınız anlık işlemiyor, her gün, günde 1 defa güncelleniyor ve belirlediğiniz havuzların kazançlarından size düşen pay üzerinden, paydalandırdığınız kadar kazanç hesabınıza geçiyor. Ayrıca günlük kazançlardan bakım ve elektrik masraflarının düşüldüğünü unutmayın.

## HashFlare.io Sistemine İlk Giriş
HashFlare sistemine giriş için ~~[https://hashflare.io/](#)~~ adresine tıklıyoruz. Kayıt formunu dolduruyoruz. Sisteme giriş yaptıktan sonra ilk önce bazı güvenlik ve kişiselleştirme ayarlarını yapmanız lazım. Bunlardan en önemlisi kişisel bilgilerinizi güncellemeniz, bitcoin cüzdanınızı tanımlamanız ve 2-factor authentication denilen iki faktörlü güvenlik sistemini devreye almanız. 2-factor authentication ile ilgili ayrıca bir yazı yayınlayacağım.

Bütün işlemleri bitirdikten sonra yatırım yapmaya hazır bir sisteminiz var. Bundan sonra ihtiyacınız olan ilk kapital. Bu da bitcoin olarak yada kredi kartınız ile ödeyebileceğiniz bir miktar para demektir.

## İlk Yatırıma Başlamak
İlk yatırıma başlamak en heyecanlı kısmı. Panelinize giriş yaptığınızda sol menüde Kazım Gücü başlığı var, bu bölümden almak istediğiniz kazım türünü ve miktarını seçiyorsunuz. Her kazım gücünün farklı dönüşümleri ve masrafları var. Sadece ETHASH ve X11 de sizden masraf kesilmiyor. İlk yatırım türünüzü seçtikten sonra miktarı seçip, satın almaya geçiyorsunuz. Burada size bir proforma fatura geliyor. Proforma faturayı seçtikten sonra ödeme türünüzü seçiyorsunuz. Bir dizi ödeme yöntemi var, içinden kendinize uygun olanı seçebilirsiniz. Ben ilk ödememi BTC olarak yaptım, sisteme güvenim tamalandıktan sonra ki ödemelerimi kredi kartı ile yaptım. Kredi kartı ile ödeme yaparken korkmanıza gerek yok çünkü bu güveni sağlayacak 2 şeyden bahsedeceğim. 1. güven noktası, ödemelerinizi Sanal Kart ile yapabilirsiniz, böylece yetkisiz çekim riskini ortadan kaldırmış olursunuz. 2. güven noktası ise 3D secure yöntemi ödemenizi yapıyorsunuz. Cep telefonunuza gelen şifreyi bankanın ödeme ekranına girdikten sonra ödeme işleminiz gerçekleşiyor. Panelinize geri döndükten sonra bir kaç dakika içinde ödemeniz onaylanıyor ve kazım işlemleri başlıyor.

Bu noktada belirtmek istediğim 2 önemli şey var!

1. Kredi kartı ile ödeme yaparsanız, ilk defa yaptığınız ödemede sizden bir şifre isteniyor. Bu şifre, ödeme işlemi tamamlandıktan sonra bankanızda ki çekimi gördüğünüz ekranda çıkan tutar, çeken firma, açıklama kısmında belirtiliyor. Yani çekim yapıldıktan sonra bankacılık sistemine giriş yapmanız, provizyonda olan tutarı görmeniz ve açıklama kısmına yazan HASHFLARE*xxxx* şeklinde ki 4 haneli kodu size sorulduğundaki ekrana girmeniz gerekiyor.
2. Kredi kartı ile ödeme yaptıysanız çekimi takip eden ilk 14 gün boyunca hesabınızda kazandığınız bitcoin ve etherium tutarlarını ödeme olarak tahsil edemezsiniz. Bu kredi kartı çekimleri ile ilgili güvenlik sebebiyle yapılıyor. Bu sizi korumaktan daha çok, firmanın kendisini korumak adına yaptığı bir güvenlik önlemi.

## Bitcoin ve Etherium Kazanalım
İlk yatırımlarınızı yaptınız, 24 saat geçti ve ilk kazançlarınız ekrana düşmeye başladı. Artık yatırımlarınız size geri dönüyor. Ne zaman ROI olurum diye düşünebilirsiniz. Tabii ROI nedir diye soruyor da olabilirsiniz. Kısaca ROI nedir açıklayayım; Return on Investment (ROI) yaptığınız yatırımın size geri dönüşünü gösteren bir veridir. Şöyle ki 100 $ değerinde bir yatırım yaptınız, cebinizden çıkan 100$ bedelin kazanç olarak size geri dönmesi ve yatırımınızı geri almanız sonrasında ise para kazanmaya başlamanızı belirten bir süredir. 6 ayda roi oldum diyen görebilirsiniz. Yani yatırdığı tutarı 6 ay içinde geri almış ve üstüne kazanmaya başlamış olduğunu belirtmek istemiştir.

Ana panelinizde günlük kazım ortalama gelirinize istinaden günlük, haftalık, aylık, 6 aylık ve 1 yıllık muhtemel kazancınızı görebilirsiniz. Şu aralar 40$ tutarında bir karışık yatırım ile yıllık 65$ civarında geri kazanım alabilirsiniz. Tabii burada ince noktalar var, 1 yılda geri alıyorsam ne anladım bu işten diyebilirsiniz :) Yatırım zaten uzun vadede size getiri sağlar fakat yatırımın farklı oranlarda havuzlara dağıtılması, yatırımın büyüklüğü, bitcoin ve etherium gibi kripto paraların değerleri arttıkça kazancınız da artacak ve kazanım süreniz de kısalacaktır. Yaklaşık 200$ tutarında bir yatırımı benim gibi SHA-256, Scrypt ve Etherium olarak karışık yaparsanız, 6 ayda ROI olmanız muhtemel. Ben bunu uzun vadeli yatırım olarak düşünüyorum ve aylık ortalama 200$ tutarında bir yatırım ile ilerlemeyi düşünüyorum.

## Güncelleme 07.09.2023

### Güncelleme: HashFlare Dolandırıcılığı
Uzun zaman sonra gelen bu güncelleme ile aslında oldukça şaşırdığımı söyleyebilirim. Benim bu sisteme girdiğim zamanlarda ödemelerini yapıyordu. Aslında bunu yazarkende "çok da şaşırmamak lazım, her ponzi başta öder" demedim diyemem.. Neyse, hashflare ponzi'ymiş arkadaşlar, iddiana ve yazı şöyle; 

> ABD Adalet Bakanlığı tarafından yapılan bir açıklamaya göre, HashFlare adlı bulut madencilik hizmeti bir Ponzi şeması olarak faaliyet gösteriyormuş. İki Estonyalı vatandaş, 575 milyon dolarlık kripto para dolandırıcılığı ve kara para aklama suçlamalarıyla tutuklandı. HashFlare, yatırımcılara madencilik donanımı kiraladığını iddia ederken, aslında bu paraları eski yatırımcılara ödeme yapmak için kullanmış. Bu olay, kripto para dünyasında dikkat edilmesi gereken riskleri bir kez daha gözler önüne seriyor.

[Kaynak](https://www.justice.gov/opa/pr/two-estonian-citizens-arrested-575-million-cryptocurrency-fraud-and-money-laundering-scheme)
