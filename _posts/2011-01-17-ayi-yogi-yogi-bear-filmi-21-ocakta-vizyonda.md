---
layout: post
title: "Ayı Yogi (Yogi Bear) Filmi 21 Ocak'ta Vizyonda"
date: 2011-01-17 16:01
categories: ["Hayata Dair", "Film - Dizi - Sinema"]
tags: ["ayi-yogi", "film", "vizyon", "yogi-bear", "jellystone"]
---

3 boyutlu çekilen, gerçek oyuncularla bilgisayar animasyonunu bir araya getiren "Yogi Bear / Ayı Yogi herkesin en sevdiği piknik sepeti hırsızı ayıyı yepyeni bir macerayla beyazperdeye taşıyor.

Ayı Yogi bugüne dek öfkeli piknikçilerin bir adım ilerisinde kalmak ve ezeli düşmanı Korucu Smith'i atlatmak için keskin zekâsına ve ayağı çabukluğuna güvendi hep. Ama o ve Bobo, Ayı Yogi'nin daha önce hiç karşılaşmadığı kadar kötü bir duruma düşmek üzere. Jellystone Parkı satılıyor!

Belediye fonlarının kötü yönetilmesi sonucu ortaya çıkan açığı kapatmak ve seçim kampanyasını finanse etmek için, Belediye Başkanı Brown, parkı odunculara satmayı planlıyor. Aileler artık Jellystone'un hep sunduğu doğal güzelliklerin tadını çıkaramayacak—daha da kötüsü, Yogi, Bobo ve tüm dostları, sahip oldukları tek evden atılacaklar. Şimdiye kadar yaşamadığı kadar büyük bir zorlukla yüz yüze gelen Ayı Yogi, Bobo ile birlikte parkın sonsuza dek kapanmasını önlemek için Korucu Smith'le işbirlği yaparken, gerçekten de "ortalama bir ayıdan daha zeki" olduğunu kanıtlamak zorunda.

Filmin gerçek oyunculardan oluşan kadrosunun başında, doğa belgeseli yapımcısı Rachel Johnson rolünde Anna Faris; işine düşkün korucu Smith rolünde Tom Cavanagh; Smith'in aşırı heyecanlı yardımcısı, Korucu Jones rolünde T.J. Miller; gizli işler çeviren Belediye Başkanı Brown rolünde Andrew Daly ve Brown'ın Personel Şefi rolünde Nate Corddry yer alıyor.

"Yogi Bear / Ayı Yogi"nin yönetmeni Eric Brevig, yapımcıları ise Donald De Line ve Karen Rosenfelt. Filmin senaryosu, Hanna-Barbera Productions tarafından yaratılan karakterlerden hareketle Jeffrey Ventimilia &amp; Joshua Sternin ve Brad Copeland tarafından yazıldı. Yürütücü yapımcılık görevini üstlenen isimler ise Andrew Haas, James Dyer ve Lee Berger.

Yaratıcı yapım ekibi, görüntü yönetmeni Peter James, prodüksiyon tasarımcısı David R. Sandefur, editör Kent Beyda, kıyafet tasarımcısı Liz McGregor ve kompozitör John Debney'den oluşuyor.


[IMDB](https://www.imdb.com/title/tt1302067/)
    