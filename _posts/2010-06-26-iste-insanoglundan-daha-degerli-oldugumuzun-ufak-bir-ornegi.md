---
layout: post
title: "İşte İnsanoğlundan Daha Değerli Olduğumuzun Ufak Bir Örneği"
date: 2010-06-26 14:15
categories: ["Hayata Dair","Goygoy yada Ciddi"]
tags: ["insan", "hayvanlar", "dostluk"]
---

İşte insanoğlundan daha değerli olduğunuzun ufak bir örneği. Gerçekten de hayvan dediğiniz o dostlar bence insandan daha vefalı daha değerli.. Halbuki ne kadar çok kızarız birisi bir başka insanı köpek gibi sevdiğinde. Halbuki ne kadar güzel, çünkü o köpek dediğiniz dostlarımızın insandan sadece biraz eksik yönleri olmasına rağmen, bizlerden çok daha fazla sevgi, itimat, sadakat ve güvene sahipler.

Hayvan sevmek doğayı sevmektir derler. Bana kalırsa hayvan sevgisi, insanı insan yapan en büyük değerlerden birisi.

Bir köpek, insanın en iyi dostu olabilir. Bırakıp gitmez dostun olduğu sürece. Gidiyorsa zaten dost olamamışsındır. Seni her zaman dinler, üstelik fikir veremesede mutlaka yanında olduğunu belli eder. Seni özler, yanına gelemesede üzülür, burnu kurur, uyuklamaya ve zamanın biran önce geçmesi için çabalar, yanında olmak ister. Üstelik hiç sıkılmaz. Git dersin gider, gel dersin gelir.

Dinlemesini öğretirsen sözünden asla çıkmaz. Terliğini de getirir kumandayı da. Üstelik hiç söylenmez. Çok değerli bir kol saati yada bir takı istemez, paraya ihtiyaç duymaz, vereceğin bir parça yemek ve söyleyeceğin iki çift güzel söz ile mutlu olur. Hele ki birazcık sevip okşarsan daha da mutlu olur. Arasıra suyunu çıkartıp boğuşursan senden büyüğü yoktur onun için. Koşulsuz sever işte böyle seni.

<p style="text-align: center;"><iframe src="https://www.youtube.com/embed/yvkiAoFWilg?rel=0&amp;showinfo=0" width="560" height="315" frameborder="0" allowfullscreen="allowfullscreen"></iframe></p>

Yemeğin yoksa sen yerken sadece bakar, paylaşırsan onunla bir lokmanı işte o zaman onun kahramanı olursun. Dedim ya, öyle parayla pulla lüksle işi olmaz hayvanların!

Dedim ya, böyle vefakardır işte hayvanlar, birşeyler paylaşırsan onunla. Sen ona birşeyler kattıkça o sana koşulsuz bağlanacaktır... Afedersiniz ama biz insanoğulları, bu dostlarımız kadar olamadık. Üstelik kendi yarattığımız insan dışı tavırlarımız ile, bu kadar güzel dostların sınıflandırma ismini de karaladık.

Hayvan demeyin artık onlara, "Dost" onların adı. Kimisi kedi, kimisi köpek, kimisi kuş. Yeri geldiğinde insandan daha vefalı, daha güvenilir olurlar. Ölene kadar beklemeyi onlar gerçekten bilirler...
    