---
layout: post
title: "Dijital Dolandırıcılıklar Üzerine Sohbet..."
date: 2017-10-09 23:17
categories: ["Teknoloji", "Blockchain"]
tags: ["bitcoin", "bitcoin-gold", "btg", "crypto-currency", "blog"]
---

Uzun zamandır bloguma çok verimli yazılar yazamadım. Plan defterimde 7-8 konu beni bekliyor mutlaka yazacağım ama bugün yeni fark ettiğim bir mesaja istinaden hızlı bir yazı yazma gereği duydum.

İsmini zikretmeyeceğim bir arkadaş, blogum üzerinden bir mesaj göndermiş. Başına gelenleri anlatmış. Kendisi dijital dünya'ya biraz hızlı girip, hızlı çıkmak durumunda kalmış ve dijital dolandırıcılık mağduru olmuş. Öncelikle kendisine geçmiş olsun diyorum. Mesajına bizzat dönemedim ama bu yazıyı okuyorsan çok geçmiş olsun diyorum. Umarım kısa zamanda durumu toparlarsın ve hayatına daha iyi bir şekilde devam edecek fırsatlar bulursun.

Bildiğiniz gibi popüler konumuz Bitcoin. Türkiye'de bitcoin alabileceğiniz bir kaç tane site var. Bunlardan bir tanesi koinim adlı web sitesi. Buraya kayıt olup, güvenlik prosedürünü tamamladıktan sonra banka havalesi/eft yöntemi ile TL göndererek, borsadan bitcoin alabiliyorsunuz. Arkadaşımız da bu prosedürleri yerine getirmiş ve başına meşhur koinim faciası gelmiş.

Daha önce Bitcoin borsalarının sahtelerini üreterek kullanıcıların Bitcoin cüzdanlarına ulaşmayı deneyen dolandırıcıların hedefinde Koinim kullanıcıları da girdi. Poloniex, Bittrex gibi borsaların internet sitelerini kopyalayarak bu borsaların giriş ekranlarını birebir klonlayan, google aramalarında birinci sırada çıkmak için adwords kullanan profesyonel hacker (bence lamer oluyorlar) kişi/kişileri türkiyede daha yeni yeşeren kriptopara gerçeğini kabusa çevirmeyi başardılar.

İlk poloniex de karşıma çıkan bu yöntemi tabiki de "adres satırı" kontrol etme alışkanlığım ile fark etmiştim. Ama bir çok kullanıcının hesapları cızırdadı. Daha önce [buradaki]({{ site.baseurl }}{% post_url 2017-06-07-bitcoin-ve-bitcoin-hirsizliklari-coinbitclip %}) makalemde güvenlik önlemleri ile ilgili ne yapılması gerektiğinden bahsetmiştim.

Bu tabii sadece bitcoin yada bankalar için değil, herşey için geçerli. Sanal dünyada söylenen/yazılan herşeye tedbirle yaklaşmalısınız.

Yatırım konusunda'da arkadaşın dediklerine istinaden hep söylediğimi tekrar etmek istiyorum; asla ama asla bütün paranızı buna yatırmayın! 3 kazanıyorsanız 1 harcayın. Yavaş yavaş biriktirin, acele etmeyin. Sabırlı olun, birikim kolay ve kısa vadeli olmaz. Kolay para kazanmak diye bir şey YOK...

Gelelim dolandırıclık konusu açılmışken bugün başıma gelene :)

Bildiğiniz gibi bir dijital ajansım var. Her sabah hem motivasyonu arttırmak hemde iş planımızı yapmak için kahvaltılı bahçe toplantıları yaparız. Yine bu toplantının ortasında ekip arkadaşlarımdan birisine benden mail geldi :) Evet, ben göndermedim ama mail benden geldi. Mailde, "xxx ofistemisin, bir transfer yapılması gerekiyor" mesajı vardı. Bende, "evet ofisteyim, ne yapılacak" demesini istedim. Sonra ki mailde 25 bin dolarlık bir para transferi yapmamı ? ve dekontu göndermemi istedim/mişim :) Tabii biz transferi yapıp, dekontu arkadaşlara ilettik. Ekran görüntüleri aşağıda, bir göz gezdirin, biraz eğlenin... Buradan çıkartılacak sonuç, çok ama çok uyanık olmalısınız ve tabi çevrenizde ki insanları, arkadaşlarınızı ve ailenizi de bu konuda mutlaka uyarın.

Ben, karakterim gereği çevremde ki insanlara bazı şeyleri "net" bir şekilde yapmayacağımı/talep etmeyeceğimi/diretmeyeceğimi göstermiş bir insanım. Bu sebeple çevremdeki insanlara benim adıma mesaj/e-posta vb türevi yollar ile bir şey yaptırmak zordur. Şüphelenirlerse zaten arar ve sorarlar. Sizde böyle olun, yoksa "sosyal mühendislik" kurbanı olursunuz...    