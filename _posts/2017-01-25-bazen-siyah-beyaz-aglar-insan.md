---
layout: post
title: "Bazen Siyah Beyaz Ağlar İnsan"
date: 2017-01-25 20:06
categories: ["Hayata Dair","Goygoy yada Ciddi"]
tags: ["yesilcam", "nubar-terziyan", "ayhan-isik", "hikaye"]
---

Bu yazıyı Facebook'da okudum, hikayesi oldukça ilgi çekiciydi. Bu sebeple blogumda da bulunup, hayat arşivimin içinde yer almasını istedim.

Asıl adı Ayhan Işıyan'dı..
Selanik'ten İzmir'e göç etmiş bir ailenin 6'ncı evladıydı..
İzmir'in Karataş semtindeki Mithatpaşa caddesinde bir evde doğdu..
Küçük yaşta babasını kaybedince ailece İstanbul'a taşındılar..
Okudu, büyüdü, Yeşilçam'a girdi..
Soyadını değiştirdi..
O artık Ayhan Işıyan değil Ayhan Işık'tı..
Kısa sürede ünlendi..
Türk Sineması'nın kralıydı..
Bir jöndü.
Her filminde başroldü...
Yeşilçam'da herkesle arası çok iyiydi ama en çok Nubar Terziyan'ı sevmişti..
Terziyan, etnik kimliğini gizlemeyen tek aktördü..
Ona Amca derdi..
Nubar Terziyan da Ayhan Işık'a "oğlum"
Tarih 16 Haziran 1979'du..
Ayhan Işık ani şekilde öldü..
Herkes gibi Nubar Terziyan da yıkılmıştı..

<p style="text-align: center;">*. *. *</p>

Nubar Terziyan ertesi gün Ayhan Işık'ın vefatı için gazetelere bir ilan verdi.
İlanda şunlar yazılıydı…
"Oğlum Ayhan…
Dünya fanidir, ölüm herkese nasip ama sen ölmedin. Zira geride bıraktığın bizlerin ve milyonların kalbinde yaşıyorsun.
Ne mutlu sana..
Çok kısa oldu senin için hayat..
Ruhuna fatiha, nur içinde yat..
Amcan Nubar Terziyan."
İlan Ayhan Işık'ın ailesini çok rahatsız etti..
Bir Ermeni'nin oğullarına "Amcan" diye hitap etmesi yanlış anlaşılabilirdi..
Onlar da gazetelere hemen karşı bir ilan verdiler..
Şöyle yazıyordu ilanda..
"Önemli bir düzeltme…
‘Amcan Nubar Terziyan' imzasıyla çıkan ilanla sevgili varlığımız Ayhan Işık'ın hiçbir ilişkisi yoktur… Görülen lüzum üzerine üzüntüyle duyururuz.
Ailesi."
Tarih 18 Haziran 1979'du..
İlanı gören Nubar Terziyan'ın gözünden bir damla yaş geldi..
Sanki siyah beyaz ağladı..
O günden sonra bir daha eskisi gibi hiç gülmedi..

<p style="text-align: center;">*. *. *</p>

Yavuz Turgut'un 1990 yapımı filmiydi; "Aşk Filmlerinin Unutmaz Yönetmeni"
Filmde Şener Şen ile Nubar Terziyan da oynuyordu..
Bir cenaze namazı sahnesinde ikili arasında şu replikler geçiyordu.
- Nubar!
- Ne?
- Sen Ermeni değil misin?
- Ermeniyim.
- Namazda ne işin var?
- Napayım, cemaat o kadar az ki.. Adama ayıp olacak..

<p style="text-align: center;">*. *. *</p>

Bu sıradan bir filim sahnesi değildi, aslında..
Gerçek hayattandı..
Nubar Terziyan yaşamı boyunca çok müslümanın cenazesine katılmış, namazda saf tutmuştu..
Yeşilçam'ın "Tonton Amca" sı 23 yıl önce bir Ocak günü dünyaya veda etti..
Geride 226 film, bir kitap, binlerce anı bıraktı..
O dinler arası dialoğun ve hoşgörünün sembollerinden biriydi.
Sezen Aksu'nun Kırık Vals isimli şarkısında dediği gibi.
"Kirpiklerinde bir çiğ tanesi olsam
Ansan o bahçeyi, rüzgârı çağırsan
Mevsim suluboya olsa
Günlerden mercan
İşte sanki o an
Nubar Terziyan sırtımı okşar
Eski filmler hâlâ o bahçede
Siyah beyaz ağlar."

> (Sedat Kaya, Datça)
> 23 Ocak 2017